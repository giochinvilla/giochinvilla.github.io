{
    "title": "Fiesta De Los Muertos",
    "image": "../images/games/FiestaDeLosMuertos_A.webp",
    "description": "El Dia de los Muertos messicano, che ogni anno si tiene il 2 Novembre, arriva anche sui tavoli da gioco sotto forma di <b>Fiesta de los Muertos</b>. Con una grafica semplice ma accattivante il gioco si presenta in modo delizioso con otto plance giocatore a forma di teschio decorato (Calavera) e il proprio set di pennarelli insieme ad un set molto voluminoso di carte che aiuta a rendere il gioco diverso ad ogni partita; le carte bianche personalizzabili sono un'ulteriore chicca degna di nota.<br><br> Il gioco è un cooperativo il cui scopo è quello di organizzare una festa dei morti memorabile dando ai propri cari defunti la giusta importanza: tramandandone il ricordo e le buone azioni compiute. Ad ogni giocatore sarà assegnata una <b>Calavera</b> e una carta nella quale sarà riportato il nome di una persona importante defunta, come un cantante, un attore, un governatore o un personaggio storico; il nome dovrà essere riportato all'interno del teschio, dove nessuno potrà vederlo, insieme ad una parola attinente al suo proprietario, questa volta visibile agli altri giocatori. Il teschio passerà poi alla mano di tutti i giocatori che a turno dovranno cancellare la parola precedentemente scritta e scriverne un'altra attinente con la prima.<br><br> Alla fine della partita, una volta che tutti avranno assegnato un nome ad ogni teschio, si passerà a contare i punti in base a quanti giocatori avranno azzeccato il nome e a questo punto, se sarete stati capaci di tramandare il ricordo dei vostri cari defunti, la vostra <b>Fiesta del los Muertos</b> potrà definirsi memorabile!<br><br><i>Emanuele Grigolon</i>",
    "players": "4-8",
    "time": "15 min",
    "producer": "Playagame Edizioni",
    "type": "Party Game, Cooperativo"
}