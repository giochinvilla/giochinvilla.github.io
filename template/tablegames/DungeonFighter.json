{
    "title": "Dungeon Fighter",
    "image": "../images/games/DungeonFighter_A.webp",
    "description": "Amate andare all'avventura, combattere mostri, esplorare dungeon pieni di tesori e soprattutto tirare dadi? Se la risposta è 'SÌ!' allora dovete assolutamente provare <b>Dungeon Fighter</b>!<br><br>In questo gioco collaborativo vestirete i panni di uno tra sei valorosi eroi, ognuno con le sue abilità uniche, e vi getterete nella mischia affrontando buffi mostri e stravaganti dungeon a colpi di dado, per arrivare al boss finale e ottenere la gloria che meritate!<br> In questa esilarante impresa i giocatori dovranno sconfiggere numerosi nemici lanciando i loro dadi sul bersaglio presente sul tavolo, con lo scopo di centrarlo per fare più danni possibili e, se saranno fortunati, attivare le loro abilità speciali. Ci sono solo due semplici regole da seguire: fate rimbalzare il dado sul tavolo prima di farlo atterrare sul bersaglio e seguite le indicazioni di lancio imposte dai nemici e dal dungeon in cui li affronterete. Combattete avversari via via più temibili, migliorate il vostro equipaggiamento e fate scorta di pozioni prima di affrontare uno dei diversi boss in un'epica battaglia che vi vedrà vinti o vincitori! <br> Siete pronti a lanciare i vostri dadi di spalle, da sotto il tavolo, con la fronte o addirittura con le mani di uno dei vostri compagni? <br><br> Vi aspettiamo nella nostra associazione per questo epico e bizzarro scontro, sfidandovi a battere il record degli avventurieri che vi hanno preceduto!<br><br><i>Andrea Marcuglia</i>",
    "players": "1-6",
    "time": "45-60 min",
    "producer": "Cranio Creations",
    "type": "Cooperativo"
}